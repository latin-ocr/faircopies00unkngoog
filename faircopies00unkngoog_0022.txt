III

AUD secus atque ingens navis vexata procellis

quam venti praedam scopulis illidere certant,
urgentque in medio, diversa a parte furentes余
vixque resistentem gemini cursusque tenentem
mole sua adversi fluctus utrimque lacessunt:
mergere iam sperant, avidoque vorare sepulcro.
Illa dolos duplices spernens contendit in aequor,
atque undas rostris spumantes frangit et ambas
invehitur seseque horrenda morte receptat.
Sic adeo incedens Guion mucrone corusco
pugnantes dirimit, non volnera mutua passus
Dicere quis poterit virtutem et fortia facta
egregiasque viri laudes extollere verbis,
qui bellatores dextra duo fuderat una?
defenditque simul sese gladioque minatur余

volnera dat patiturque simul余 vim viribus exit余
invitans modo luctantes modo cedere visus:
caeruleum huc illuc ensem circumque retorquet.
Iure viro duplicis sit laus duplicata laboris .

 

