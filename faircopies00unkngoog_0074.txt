XXVIII

ΠΜ ferus attonita popularis in urbe tribunus
Italiam quateret seditione suam:
armaretque manus, legum tutela, senatus,
insidiis premeret cum Catilina bonos:
ut di sedarent nimios utriusque furores,
priscaque mens Latii sana rediret agris:
exstitit egregius Romanus nomine Gaius
sorte sua laetus quo duce quisque foret.
Illi stramineus lectus mollisque placensque
proque toris sedes luxuriosa tripus.
Saepe erat exhaustus curtata cantharus ansa
nec vacuus poscae decipiebat erum.
Effigies carae pendebat pariete turpi,
rimaque per speculum conspicienda fuit:¹
sed quamvis opibus floreret talibus ille,
Gaius erat laetus condicione sua.

Ut fugerent sordes solitas suadebat avaris:
testis erat quali mente, superbe, fores.
Monstrabat vitam sapientem vana tumenti ;

talis erat, Gai, causa laborque tuus·
Simplicitate sua nolebat figere leges:
rite satis fuerat plena lagoena meri.
Illi non schola erat: si de virtute moneret,
nescioquas sedem parva taberna dabat.
Paganusque Solon quum diceret esse senatum
iniustum, si non vilia vina forent,
non iras tumidas curabat saevaque verba;
militis et cordi Thracis amystis erat.

 

