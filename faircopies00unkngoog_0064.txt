XXIII ·

NOS oasa parva iuvat: magna properemus ab aula:

nam nos festivi magnificique piget.
Fastus ibi miser et sine more superbia regnat:
pace frui procerum vita molesta nequit.
Vitato strepitu vivam procul urbe remota:
pro pictis Cois sit stola rufa mihi.
Paucos sed nobis fidos capiemus amieos:
postque diem gratus vespere lusus erit.
Sub Iove pro lautis epulis sit parvula oona:
sit viridis caespes, quercus obumbret humum.
Sint latices potus rivi mihi lene fluentIs:
Sobrietas medici certa ministret opem.
Libera curarum, vita contenta beata,
non elata nimis, non agitata malis,
non mortem arcessam, non adveniente dolebo;
excedam: non mors sed sopor illud erit.

 

