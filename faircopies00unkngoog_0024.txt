IV

UI colis hos saltus tacitos nemorumque recessus,
quam paucis oculis, flos, tua forma placet!
Intactas manibus gemmae stant munere mellis,
nec quisquam extendi bracchia parva videt.
Pes temere incedens nullus te proteret umquam,

improba nec coget te lacrimare manus.
’ Induerat vestem niveam Natura creatrix,
et procul a volgo fronde latere iubet.
Hic tutela tibi situs umbris saltus opacis:
murmur et est gratum lene sonantis aquae.
sic secura tibi tranquillo praeterit aestas:
autumnique manet debita sorte quies.

Quam decor iste placet, quam dulcis gratia formast ·

cum recolo quae sint fata futura, gemo.
Mors superat floresc non ipsa Proserpina carpsit
tales cum per agros tenderet, Henna, tuos,
Restabit tanti decoris pars nulla: vorabunt
autumnusque rapax et glacialis hiems.

 

